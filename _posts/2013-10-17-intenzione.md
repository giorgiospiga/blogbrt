---
layout: post
title: Intenzione
date: '2013-10-17T02:07:00+02:00'
author: {{ site.author.name }}
coverimg:
  source:
  alt:
tags: []
tumblr_url: http://filodilana.tumblr.com/post/64250987074
---
Quante volte ci mandiamo mail da soli per ricordarci un link, qualcosa da fare, o segnamo appunti in luoghi improbabili?  Io sono un vero mostro in questo senso.

Ho notato da un po’ di tempo a questa parte che segnarmi dati, nomi, articoli da leggere, ha una funzione che va oltre il semplice procrastinare: ci si trova di fronte all’accumulo di appunti, per paura di scordarsi qualcosa, e invece ci si ritrova in mezzo all’immondizia che non leggeremo mai.

Mi si è allora presentata una domanda, soprattutto se penso all’uso che faccio (facevo) di Tumblr: è possibile che questa esigenza di voler ricordare tutto, segnare tutto, provochi l’effetto contrario? Cioè, visto che possiamo ribloggare qui, stellinare lì, likare laggiù, non ci mettiamo di impegno a studiare qualcosa che sappiamo non leggeremo mai più.

Da questa domanda è nato un mio impegno: lasciare che qualche contenuto si perda per strada, evitando di usare servizi come Instapaper, evitando la stellazione compulsiva, evitando di riprendere post altrui costringendomi così a leggerli e ricordarli subito e, se proprio voglio omaggiarli e segnalarli, farlo solo dopo diverso tempo, e/o con più dominio della materia.
