---
layout: post
title: Capriccio
description: 
date: 2017-03-11 00:00:00 +0000
author: gio
image:
  source: 
  sourcet: 
  alt: 
tags:
- Juventus
---

Un gruppo abbastanza nutrito di squadre di Serie A —si alternano di volta in volta—, ad ogni risultato sfavorevole contro la Juventus, trova negli episodi, soprattutto se si tratta di rigori, un'utile scappatoia che distragga dalle responsabilità proprie, individuali e collettive, assumendo dei comportamenti che si rifanno al modello del “capriccio del bambino”.

Fra questa fauna è scandaloso trovare pure dirigenti e giornalisti seguiti da milioni di persone che ritengono normale e corretto delegittimare gli arbitri e accusarli neanche troppo velatamente di chissà quale complicità.

Se non si riesce ad accettare il ruolo terzo dell'arbitro, con tutto quello che questo comporta, compresi gli errori, le sviste e le decisioni non condivise (l'alternativa quale sarebbe, poi?!), è meglio per alcuni evitare di scendere in campo del tutto, tanto troverebbero comunque delle scuse a cui appigliarsi.
