---
layout: post
title: Selma Lagerlöf - Il viaggio meraviglioso di Nils Holgersson
description: Meraviglioso davvero
<<<<<<< HEAD
date: '2010-01-07 03:22:00 +01:00'
=======
date: 2010-01-07 02:22:00 +0000
>>>>>>> 656a6d1baccb7d6d70548be6e153c429a15a6855
author: gio
image:
  source: 2010-01-07-Nils-Holgersson.jpg
  sourcet: 2010-01-07-Nils-Holgersson_t.jpg
  alt: Selma Lagerlöf - Il viaggio meraviglioso di Nils Holgersson
tags:
- Libri
---

Ho conosciuto questo libro e la sua autrice grazie al cartoon di produzione nipponica-austriaca di inizio anni ‘80.

Quando lo vidi per la prima volta mi colpirono subito: le atmosfere, le storie, i personaggi; talmente tanto che, vari anni dopo, cercai in rete degli approfondimenti e da qualche parte trovai il riferimento al libro.

Un libro fantastico. Fantastico sia perché c'è tanta fantasia sia perché è un libro bellissimo.

Meraviglioso davvero il viaggio di Nils Holgersson; una vera celebrazione della Svezia: ci si addentra nel suolo scandinavo tra usi e costumi apparentemente lontani per tempo e per spazio, atmosfere che evocano un non so che di magico, di sorprendente e al tempo stesso nostalgico. I vari personaggi secondari che accompagnano Nils caratterizzano i luoghi visitati come quegli stessi luoghi danno ognuno un impronta diversa ad un personaggio che si appresti a visitarli e  a viverli. Nils stesso cambia, durante il viaggio.

La Svezia e i suoi luoghi, descritti con incantevole amore e passione dall'autrice e veri protagonisti del viaggio fisico di Nils, sono in realtà solo lo sfondo del vero viaggio del ragazzo, quello in cui Nils scoprirà nuove verità e priorità, nuovi luoghi dell'animo umano che non sapeva proprī, nuove amicizie, nuove responsabilità e scelte che concluderanno il viaggio nel quale un ragazzo diventa un uomo.
